„Van gyereke? És van hova lehajtani a fejét? Az enyémnek nincs. Maguk miatt!” – kis magyar ingatlanvalóság A beruházó és a kivitelező cég pénzügyi vitája miatt már több mint egy éve nem tud beköltözni otthonába 1500 ember egy Budapest XIII. kerületi lakóparkban. Az elkeseredett és dühös vevők tüntetéseket szerveztek, miután a két cégtől semmilyen érdemi információt nem kaptak. Azt mondják, az építtető cég túszként tartotta fogva a lakásaikat, az építtetők viszont azt állítják, szabad szemmel nem látható hibákba kötött bele a beruházó Duna Terasz Grande. A vevők, akik közül sokan minden pénzüket új lakásukba ölték, most kénytelenek albérletet fizetni. Arra panaszkodnak, hogy a két cég csak a profittal törődik, az emberi sorsokat viszont teljesen figyelmen kívül hagyják. Transzparensekkel a kezében gyülekezett egyik délelőtt jó néhány, többségében kisgyerekes szülő, mert hiába fizették ki a lakásukat, nem költözhetnek be.Van gyereke? És van hova lehajtani a fejét? Az enyémnek nincs. Maguk miatt!– mondta feldúltan egy asszony.A dühös és kétségbeesett károsultak a beruházó és az építő cég képviselőit kérték számon. Ez már a második tüntetésük volt. Mert azt mondták: csak itt kaptak választ a kérdéseikre, egyébként senki nem tájékoztatta őket.Az én pénzem az önök számláján áll. Milliós nagyságrendű pénzügyi veszteségeket okoznak nekünk ezzel. Nekünk demonstrációkra van ahhoz szükségünk, hogy valami előrelépés történjen. Ez elfogadhatatlan – hangoztatta egy másik károsult a tüntetésen.Egy hatalmas budapesti, Duna-parti lakóparkról van szó, benne 792 úgynevezett okoslakással, telefonról irányítható mennyezeti hűtő-fűtő berendezéssel. A Házon kívül stábja bemehetett képeket csinálni, a családok azonban, akik lakásokat vásároltak itt, nem. Hiába van kész.Most itt állunk a kettő között, hogy se pénzünk nincsen már a kezünkben, se lakásunk nincsen cserébe. Itt áll ebben az épületben az összes pénzünk és nem kaptunk érte semmit – panaszkodott Hunyadi Krisztina.Hiába vannak készen a lakások, a vevők már ez éve nem tudtak beköltözni.Krisztina és Ádám eladták a saját lakásukat, mikor a második, most másfél éves kislányuk született. Az eredeti tervek szerint pont egy éve kellett volna beköltözniük. Azóta kénytelenek albérletet fizetni. Szilviáék a régi, már eladott lakásukat bérlik vissza. Két kisgyerekkel élnek 4-en 40 négyzetméteren. Huszár Szilvia azt mondta, érzelmileg viseli meg őket a leginkább ez a helyzet. Az asszony interjú közben is elsírta magát.Pénzügyi vita áll a háttérbenA lakópark beruházója a Terasz Grande Kft, a kivitelező pedig a KÉSZ Építő Zrt. volt. Kettejük pénzügyi vitája miatt nem költözhettek be idejében a lakók. Egyáltalán nem veszik figyelembe az emberi sorsokat, mindenki a profitját próbálja maximalizálni a veszteségeit minimalizálni, és ehhez minden jogi eszközt megragadnak, ahelyett, hogy felelősséget vállalnának– mondta Hámori Ádám, az egyik vevő.Azt a KÉSZ Építő Zrt. képviselője is elismerte: csúsztak az építkezéssel, mert a covid és az ukrán háború miatt munkaerőhiánnyal küzdöttek, és az árak is jelentősen nőttek. Emiatt szerződést is módosítottak. Csak erről a vevők szerint őket nem tájékoztatták. Marton Pál, a KÉSZ Csoport jogi igazgatója azt mondta, a létesítmény 2023. november hónap elején elkészült, ekkor szerezte meg az épület a használatbavételi engedélyét.Mi ekkor felkínáltuk átadásra, ekkor elindult egy olyan hibalistázási gyakorlat a megrendelők részéről, amelynek a célja az volt, hogy minél nagyobb méretű hibalistát hozzanak létre, ezzel is akadályozva a létesítmény átadás-átvételét– mondta. A projekt műszaki vezetője azt mondta: olyan dolgokba kötöttek bele, amire nincs szabvány. Például szabad szemmel alig látható lukakba a csempék között. A Házon kívül a beruházó Duna Terasz Grande Kft-től is kért interjút, de nem is reagáltak. A jogi képviselőjük néhány napja a Reggeliben azt mondta: szerintük az ingatlan még mindig nincs teljesen kész.A beruházó januárban felbontotta a szerződést. Az építő cég viszont nem adta át neki és a lakóknak a lakóparkot. Az építő cég elismeri: azért nem adták át a lakóparkot a megrendelő beruházónak, és így a lakóknak, mert a pénzüket akarták, amivel szerintük a beruházó tartozik. Miért? Azért, mert ők összevesztek? Ezt ne rajtunk vezessék le. Menjenek a bíróságra és beszéljék ott meg– panaszkodott Huszár Szilvia.Hogyan mi lett a tüntetések következménye;mikor költözhetnek be a vevők a lakásaikba;mitől tart az építtető cég;és kik a tulajdonosai a Duna Terasz Grande Kft-nek kiderül a videóból.