Egy 200 kilós szarvas zuhant egy autóra Kesztölcnél, az egyik utas azonnal szörnyethalt Az autót vezető középkorú férfi viszont túlélte a balesetet. Szarvassal ütközött egy személyautó Kesztölc és Esztergom között, az autóban a sofőrön kívül egy utas tartózkodott. Az ütközés következtében a több mint kétszáz kilós állat a levegőbe repült, majd az autóra zuhant, az utas pedig azonnal meghalt – adta hírül a Tények.hu.Az autó utasait feszítő-vágó berendezések segítségével, a roncs tetején keresztül tudták csak kiemelni. A 39 éves női utas életét már nem tudták megmenteni, az autót vezető középkorú férfi viszont túlélte a balesetet, a mentők súlyos gerincsérüléssel, de stabil állapotban szállították kórházba. Az ütközést a szarvas sem élte túl, tetemét a helyi vadászhatóság vitte el a helyszínről.