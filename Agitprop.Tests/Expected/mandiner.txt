A halálos betegséggel küzdő Sven-Göran Eriksson leült a Liverpool kispadjára, köszöntése elképesztő volt (videó) A svéd edzőlegendának beteljesült az álma. Nyitókép: Peter Byrne/Getty Images Ahogy arról a Mandiner korábban beszámolt, megtörtént a Liverpoolnál az edzőváltás, de egyelőre csak a mai napra. Március 23-án leülhetett a klub kispadjára a halálos betegséggel küzdő svéd szakember, Sven-Göran Eriksson. Az angol válogatott korább edzőjét végstádiumú hasnyálmirigyrákkal diagnosztizálták, és nyilatkozatából kiderült, hogy legjobb esetben egy éve van még hátra – olvasható az Indexen. A 76 éves edzőlegenda nemrégiben azt is elárulta, egész életében a Liverpoolnak szurkolt, és hatalmas vágya lenne leülni a „vörösök” padjára. A klub jelenlegi edzője, Jürgen Klopp meghallva a nyilatkozatot, azonnal megüzente Erikssonnak, hogy felajánlja helyét a március 23-i mérkőzésre, ahol a Liverpool legendái játszanak az Ajax legendáival az Anfielden. Sven-Göran Eriksson természetesen örömmel fogadta el a felajánlást. A mai napon pedig olyan történt vele, amitől kirázza az embert a hideg. Nem sokaknak adatik meg, hogy így fogadnák a világ egyik legjobb atmoszférájú stadionjában a szurkolók. Érdemes megnézni a videót az edző köszöntéséről: A Liverpool Legends csapatában pedig nem kisebb nevek kezdtek, mint: Steven Gerrard, Fernando Torres, Dirk Kuyt vagy Jerzy Dudek.     