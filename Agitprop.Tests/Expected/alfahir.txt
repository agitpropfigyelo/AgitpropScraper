Ismét csökkentette az alapkamatot a Matolcsy vezette jegybank Nem rengett meg a forint árfolyama az MNB kamatcsökkentése után. Kivételesen legalábbis... A Magyar Nemzeti Bank (MNB) Monetáris Tanácsa 75 bázisponttal 8,25 százalékra csökkentette az alapkamatot keddi kamatdöntő ülésén - írja az MTI.Legutóbbi, februári kamatdöntő ülésén a monetáris tanács - a januári 75 bázispontos mérséklést követően - 100 bázisponttal csökkentette az alapkamatot, 9,00 százalékra, és a kamatfolyosó két szélét is ugyanilyen mértékben mérsékelte- derül ki a testület közleményéből.A forint most tartja magátCsupán minimálisan mozdult el a forint jegyzése a főbb devizákkal szemben azután, hogy a jegybank monetáris tanácsa a piaci várakozásokkal összhangban 75 bázisponttal, 8,25 százalékra csökkentette az alapkamatot kedden.Az MNB kamatdöntése után öt perccel az euró jegyzése 395,39 forintra változott közvetlenül a döntést megelőző 395,43 forintról.A frank 403,40 forintról 403,30 forintra gyengült, a dollár pedig 364,47 forintról 364,29 forintra süllyedt.Persze a közelmúltban láttunk már olyat, hogy a Matolcsy György által vezetett MNB kamatcsökkentése komoly forintgyengülést hozott, például legutóbb februárban. A januári kamatvágás idején viszont megmozdult a nemzeti devizánk, igaz, akkor még bőven 390 alatt jegyezték az eurót.Címlapkép: Matolcsy György, a Magyar Nemzeti Bank (MNB) elnöke a Magyar Nemzeti Bank Budai Központjában 2023. június 21-én. (MTI/Hegedüs Róbert)