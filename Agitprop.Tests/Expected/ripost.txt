Orbán Viktor levelet küldött Vlagyimir Putyinnak, ez áll benne Orbán Viktor miniszterelnök levélben részvétét fejezte ki Vlagyimir Putyin elnöknek és Oroszország valamennyi polgárának a moszkvai Crocus City Hallban végrehajtott brutális terrortámadás kapcsán - közölte az MTI-vel Havasi Bertalan, a miniszterelnök sajtófőnöke szombaton. Mindannyiunkat lesújtottak a képsorok, a halottak, a sebesültek és a pusztítás látványa - írta Orbán Viktor, aki az áldozatok családjainak sok erőt, a sebesülteknek pedig mielőbbi teljes felépülést kívánt.Magyarország elkötelezett a terrorizmus elleni küzdelem támogatása mellett, ezért biztosítom Elnök urat, hogy a jövőben is hozzájárulunk a terrorellenes nemzetközi műveletek fokozásához. Imádkozunk az áldozatokért és családjaikért - zárta levelét a miniszterelnök.   