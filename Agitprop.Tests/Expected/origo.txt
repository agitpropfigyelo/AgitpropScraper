Magyar Péter az új Márki-Zay - csak még agresszívebb Az agresszív Magyar Péter hasonló módszerrel és ígéretekkel szeretné megszerezni a hatalmat, ahogyan 2022-ben és azelőtt Márki-Zay Péter, valamint más baloldali politikusok próbálták - csak az exférj még agresszívabb elődeinél. Az agresszív Magyar Péter a „kétharmaddal bebetonozott pártfunkcionáriusok”, vagyis az Állami Számvevőszék a Kormányzati Ellenőrzési Hivatal (Kehi) vezetése, az alkotmánybírák, a legfőbb ügyész és a köztársasági elnök menesztésével, illetve az Európai Ügyészséghez történő csatlakozással kampányol hetek óta. Magyar Péter önálló ígéretek kialakítására is teljesen alkalmatlan, ugyanis a március 15-én elmondott beszédében kizárólag a korábban a baloldal által hangoztatott ígéreteket szajkózta. Magyar gyakorlatilag ugyanazt mondja, ugyanazt csinálja, mint a 2022-es választási kampányban Márki-Zay, csak sokkal agresszívebben. A baloldal vezetője, Gyurcsány Ferenc korábban már filozofált a kétharmados törvények egyszerű többséggel való módosításán, illetve eltörlésén. Abban hiszek, hogy elő lehet állítani egy olyan helyzetet, ahol elég erős népakarat van ahhoz, hogy vagy megszakítjuk a történelmi-politikai időt egy pillanatra, vagy megszerezzük a kétharmadot– mondta Gyurcsány.Emellett Fleck Zoltán, a baloldal egyik főjogásza még tovább ment, és arról beszélt, hogy nagy valószínűséggel egy 2022-es ellenzéki győzelem után időlegesen le kell mondani a jogállam tiszta érvényesüléséről. Az Európai Ügyészséghez csatlakozást pedig 2018 óta folyamatosan mantrázzák a baloldaliak. Magyar Péter ugyanazokkal a gátlástalan módszerekkel kampányol, mint a dollárbaloldalA választók akaratából rendelkezik a Fidesz–KDNP pártszövetség 135 mandátummal a parlamentben, így, amennyiben Magyar Péter a polgári oldal „kétharmadával” nem ért egyet, valójában a népakarattal és a népszuverenitással van problémája, ami már az érintett demokráciafelfogásával kapcsolatban is felvet aggályokat – fogalmazott a Magyar Nemzetnek ifj. Lomnici Zoltán, a Századvég jogi szakértője. Az alkotmányjogász megjegyezte, hogy kétharmados többséghez kötött döntést egyszerű többséggel módosítani alaptörvény-ellenes. A jogalkotás alapelvei közé tartozik, hogy a jogforrási hierarchiában magasabban elhelyezkedő normát alacsonyabbal nem lehet módosítani, ahogy kétharmados többséghez kötött törvényt vagy alaptörvényt sem egyszerű többséggel – hangsúlyozta a szakértő. Ha mindez megtörténne, Magyarországon szerinte alkotmányos válság következne be, aminek következtében egy anarchikus, a jogbiztonságot teljes egészében mellőző rendszer jönne létre. Olyan, amilyenre a rendszerváltás óta még nem volt példa, és ami ellen minden jogszerű eszközzel, megelőző jelleggel fel kell lépni.Egyértelműen látszik, hogy Magyar hasonló módszerrel és ígéretek mentén szeretné megszerezni a hatalmat, ahogyan 2022-ben és azelőtt Márki-Zay Péter, valamint más baloldali politikusok. „Trükkök százai”, illetve hazugságok és antidemokratikus lépések kilátásba helyezése útján – jegyezte meg a szakértő azzal kapcsolatban, hogy Magyar Péter egy korábbi baloldali ígérettel kampányol. Valójában zömében a baloldali pártoktól tud elhozni szavazatokat, de jól láttuk 2022-ben, hogy az általa is hangoztatott, szélsőséges kijelentések még a baloldali szavazók egy részét is eltántorítják attól, hogy a radikális ígéreteket tévő politikusokra szavazzanak. Két éve a baloldal – többek között – ezért szenvedett történelmi vereséget. – Történelmi tapasztalat, hogy a magyar emberek a béke és az alkotmányos működés pártján állnak– jelentette ki az alkotmányjogász.