[
    {
        "HtmlPath": "TestData/magyarjelen/1.html",
        "ExpectedContent": {
            "SourceSite": "MagyarJelen",
            "PublishDate": "2025-01-11T12:28:18+00:00",
            "Text": "Rengeteg embert érdekelt, hatalmas sikert hozott a Hazai Vásár Dombóváron A kissé barátságtalan, télies idő ellenére is legalább ezer ember fordult meg a Mi Hazánk Mozgalom Hazai Vásár című rendezvényének dombóvári állomásán január 11-én. Az árusok már reggel kitelepültek, helyi kézművesek, kistermelők, őstermelők és méhészek árulták jó minőségű portékáikat. A Hazai Vásár célja, hogy közvetlenül összeköttetést teremtsen a vásárlók és a termelők között, kikerülve a külföldi kereskedelmi láncokat, a multinacionális élelmiszer diszkontokat. Szombat reggel került sor Dombóváron egy hagyományőrző disznóvágásra, melynek keretében egy szakavatott böllér dolgozott fel egy levágott sertést. Az ország legnagyobb tálcáján sütik a friss hurkát, kolbászt, pecsenyét, melyet ingyenesen el is fogyaszthatnak azok, akik ellátogattak a dombóvári hazai vásárra. A kóstolóból mindenkinek jut, aki kilátogat a rendezvényre Dúró Dóra köszöntötte a megjelenteket A jelenlévőknek Dúró Dóra, a Mi Hazánk elnökhelyettese, Tolna vármegyei kettes számú választókerületének országgyűlési képviselőjelöltje mondott köszöntőt. Beszédében hangsúlyozta hogy a Hazai Vásár rendezvénysorozat rendkívül jelentős, hiszen a 21. században a minőségi élelmiszerhez való hozzájutás különösen fontos kérdés, és ezért is jó, hogy itt a helyi magyar termelőket kézműveseket közvetlenül össze lehet kötni a magyar vásárlókkal, fogyasztókkal. Dúró Dóra január 12-én, vasárnap méretteti meg magát időközi választáson, melyet azt követően kellett kiírni Tolna vármegye kettes választókörzetében, hogy a térség fideszes országgyűlési képviselője, Potápi Árpád októberben váratlanul elhunyt. A Mi Hazánk jelöltje beszédében kitért a holnap esedékes választásra, illetve felvázolta azokat a problémákat, melyek Tolna vármegyét sújtják. Kitért többek között az utak rossz állapotára, illetve arra, hogy Tolna vármegye lakosságának száma országos összehasonlításban a második helyen áll a csökkenést tekintve, amit főleg az elvándorlással lehet magyarázni. Dúró Dóra a környéken nőtt fel, így jól ismeri az itt élők problémáit Toroczkai: Tolna vármegye többre hivatott Toroczkai László is felszólalt a Hazai Vásár dombóvári rendezvényén. A Mi Hazánk elnöke kitért arra is, hogy úgy véli, a magyar vidéket tudatosan építik le. Szerinte pedig Tolna vármegye is sokkal többre lenne hivatott, azonban Dúróhoz hasonlóan megjegyezte, hogy az országban Békés vármegye után itt csökken a legnagyobb mértékben a lakosságszám. A Mi Hazánk elnöke aláhúzta, hogy a magyar politikában évtizedek óta nincs olyan párt, amelyik a magyar vidék problémáival foglalkozna, és a legtöbb politikus esetében nem csak a szándék hiányzik ahhoz, hogy a magyar vidéket megmentse és felemelje, és ezáltal Magyarországot felvirágoztassa. Szerinte nincs is tudásuk arról, hogy mi zajlik a magyar vidéken. Mint elmondta, éppen ezért szemléletváltásra van szükség, amit sajnos vagy nem sajnos, de a politikán keresztül lehet megvalósítani. A Mi Hazánk elnöke kitért arra is, hogy a jelenlegi élelmiszerpolitikából a magyar emberek és a magyar gazdaság nem profitál, hiszen a külföldi multinacionális vállalatok, élelmiszerláncok kiviszik a hasznot Magyarországról, a boltjaikban pedig nagyrészt külföldi terméket árusítanak. A rossz minőségű, vegyszerezett élelmiszernek pedig negatív hatása van a magyar emberek egészségére. Ezt bizonyítja, hogy jelenleg a daganatos megbetegedések száma folyamatosan nő Magyarországon és ezek már nem csak a 70 éves, hanem a 40 éves emberek esetében is előfordulnak. Toroczkai szerint ezen változtatni kell, ehhez pedig durva politikai beavatkozásra van szükség, hogy az egész gazdaságpolitikai rendszer megváltozzon. Toroczkai László szerint a vidék felemelése a magyarság megmaradásának záloga A Mi Hazánk már most a tettek mezejére lépett Toroczkai László úgy véli, hogy a külföldi és akár a hazai oligarchák kezéből is ki kell venni a kereskedelmet és meg kell próbálni közvetlenül összehozni a termelőket a magyar lakossággal ,a hazai vásárlókkal. Szerinte le kell cserélni a multinacionális vállalatokat, ehhez pedig olyan Hazai Vásárokat kell rendezni – és nem csak havi szinten – mint amilyeneket most a Mi Hazánk szervez. Ennek szerinte rendszeresen és az ország minden pontján meg kellene valósulnia, de ehhez kell politikai segítség. „A Mi Hazánknak nincs ideje arra hogy, megvárja, amíg kormányozhat, ezért már most a tettek mezejére lépett” – mondta Toroczkai. Ennek része például a Hazai Vásár is, amiről nagyon jó visszajelzéseket kapnak folyamatosan. Egy fiatal magyar család például azt írta a Mi Hazánknak, a Hazai Vásárnak köszönhetően maradtak Magyarországon mert ez a rendezvény most havonta egyszer biztosítja nekik azt a lehetőséget, hogy legalább el tudják adni a termékeiket. „Ha a vidéket felemeljük, a magyarság megmarad” – hangsúlyozta Toroczkai László. Színes programokkal várják az érdeklődőket A Hazai Vásár nem csak a kereskedelemről szól. Az érdeklődők hallhatták Vesztergám Miklós tárogatóművész nótáiból hallhattak egy csokornyit, illetve egy előadást is a Szent Koronáról. A gyermekek szórakozásáról a Bolhazsák zenekar és Varázs Tamás bűvészbemutatója gondoskodott. A délután folyamán színpadra lép Juhász Attila agrármérnök, és Kovács Attila tüzikovács, de beszélget majd Apáti István és Dócs Dávid is. A Mi Hazánk politikusai után az eseményt a Hetero Sapiens koncertje zárja. Az egyik vezető baloldali lap szerint is a Mi Hazánk és a Fidesz ütközete lesz a tolnai időközi vasárnap Háromezer forintért veszik a szavazatokat a fideszes jelöltnek a tolnai időközin? Lejárató kampányokat indított Dúró Dóra ellen a DK és a Fidesz Az X- és Telegram-csatornáinkra feliratkozva egyetlen hírről sem maradsz le!"
        }
    }
]
