[
    {
        "HtmlPath": "TestData/444/1.html",
        "ExpectedContent": {
            "SourceSite": "Negynegynegy",
            "PublishDate": "2025-01-11T07:17:21+01:00",
            "Text": "Fico oroszbarát politikája ellen tüntettek a szlovák nagyvárosokban „Szlovákia Európa része - Elég volt Oroszországból!” címmel tartottak megmozdulást Szlovákia több nagy városában péntek este, a demonstrációkon Robert Fico miniszterelnök oroszbarát politikája ellen tüntettek, írja a Paraméter. A pozsonyi Szabadság téren a szervezők szerint legalább 15 ezren voltak. „Arany fürdőkádakban hempereg, és egy hét alatt annyit költ, amennyit egy átlagos szlovák állampolgár egy év alatt keres” - mondta a miniszterelnökről a tüntetés egyik felszólalója, Rastislav Káčer korábbi külügyminiszter. Majd azzal vádolta meg a kormányfőt, hogy idegen hatalom ügynökeként tevékenykedik. „Robert Fico Oroszország oldalán, az orosz fasizmus és neoimperializmus oldalán rángat minket bele a szomszédunk ellen folytatott háborúba. Robert Fico Oroszország szövetségesévé tesz minket. Nyugaton nyit frontot. Orbán érdekei mentén egy nem szuverén, felvidéki provinciává tesz minket.” – mondta. A fővároson túl pénteken további 13 városban, így pl. Kassán, Besztercebányán, Eperjesen, Poprádon, Zsolnán, Nagyrőcén, valamint Rimaszombatban is hasonló megmozdulást tartottak. Két eseményt, a trencsénit és az eperjesit a Demokraták parlamenten kívüli párt szervezett. Szlovákia határain túl a lengyelországi Krakkóban és a cseh fővárosban, Prágában is volt ilyen tüntetés."
        }
    }
]