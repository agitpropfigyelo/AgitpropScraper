[
    {
        "HtmlPath": "TestData/pestisracok/1.html",
        "ExpectedContent": {
            "SourceSite": "PestiSracok",
            "PublishDate": "2025-01-11T07:29:32+00:00",
            "Text": "Ha az ukrán vasút nem ad neked jegyet, az a magyarok hibája Ukrajna továbbra is igazi mintademokrácia. És mint ilyet, valamint a jogállamiság netovábbját egyértelműen jellemzi az utazás szabadsága. Igaz, az egy apróbb korlátot jelent, hogy ha az ember például vonattal szeretne utazni, akkor azt csak Magyarország segítségével teheti meg. Érdekes történettel keresték meg szerkesztőségünket. Történt ugyanis, hogy egy hatvan feletti (tehát már nem hadköteles) kárpátaljai úr el szeretett volna jutni Munkácsról Budapestre. Ez elméletben nem egy nagy truváj a XXI. században tekintve, hogy a két város között egyenes vonatjárat közlekedik. Elméletben, közbeszólt ugyanis az ukrán demokrácia. Amint az illető úr fia összefoglalta nekünk a történetet: Történt Munkácson egy kis érdekesség. Apám akart vonatjegyet venni a Latorca IC-re, de minden járatra, az összes utasnak megtagadták a jegy eladását azzal a szöveggel, hogy a MÁV szüntette meg ezt a programot, miközben a vonat naponta kétszer közlekedik. Tegnap este a hőn szeretett ukrzaliznica appjában, aminek regisztrációjához arcazonosításra volt szükség a Dija nevű kormányablak szinkronizálásához. Így a hatóság tudja, hogy merre vettél jegyet. Milyen egyszerű, ugyanis pl. Kína, Oroszország diktatúra… Várjunk csak… Na szóval az app kereső fel se kínálja ezt a járatot, mintha nem is létezne. Végül a lesajnált MÁV appon sikerült neki jegyet venni az utazáshoz, mellékesen az ukrán jegypénztáros javaslatára. És ha látnád milyen minősíthetetlen szar az ukrzaliznica appja… Azért biztos, ami biztos kíváncsi voltam és felhívtam a MÁVot: fogalmuk sincs semmilyen szerződés felmondásról vagy bárminek a felmondásáról. A Dija tulajdonképpen az ügyfékapu ukrán megfelelője, annyi csupán a különbség, hogy ebből az alkalmazásból aki csak tud, az menekül, ugyanis a hadkiegészítő parancsnokság ezen keresztül követi le a sorköteleseket. Tisztázzuk tehát: az ukrán államvasút nem akart nemzetközi jegyet adni, tehát kiengedni az országból egy egyébként már nem hadköteles idősebb férfit, bűnbaknak pedig a MÁV-ot találták meg. Mindenesetre isteni szerencse, hogy a munkácsi jegypénztáros (akár ukrán volt, akár magyar) felvetette, hogy a MÁV-applikációt használja az úr, így legalább valahogy jegyhez jutott, de csodásan ironikus, hogy éppen annak a vállalatnak az alkalmazásában kellett megvenni a jegyet, ami az ukránok szerint megszüntette a járatot. Ilyen egy demokrácia, ilyen egy jogállam, ahol a hivatalos szervek akkor is hazudnak, ha kérdeznek. De természetesen mi vagyunk a hibásak. Fotó: MÁV Facebook hozzászólás"
        }
    }
]