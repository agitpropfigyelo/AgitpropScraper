[
    {
        "HtmlPath": "TestData/origo/1.html",
        "ExpectedContent": {
            "SourceSite": "Origo",
            "PublishDate": "2025-01-28T16:09:28+01:00",
            "Text": "Satuba fogták Magyarországot, de sikerült kitörni belőle Magyarország elérte, hogy Brüsszel megkezdje a tárgyalásokat az Ukrajnán keresztül érkező gázszállítások helyreállítása érdekében, hogy biztosítékot kérjen Ukrajnától a kőolajszállítások fenntartására vonatkozóan, és hogy deklarálja: az energiaellátó infrastruktúra elleni támadások az egész EU biztonságát veszélyeztetik, ezért mindent meg fog tenni azok védelme érdekében – minderről Hortay Olivér beszélt az Origónak annak kapcsán, hogy nagy sikert ért el Magyarország a hétfői uniós külügyminiszteri csúcson azzal, hogy sikerült biztosítani az ország tovább energiaellátását. A hétfői külügyminiszteri tanácson történt megállapodással Magyarország elérte amit lehetett, de az Európai Unió összességében kudarcot vallott – mondta Hortay Olivér az Origónak. A Századvég Energia-és Klímapolitikai üzletágának vezetője szerint Magyarországnak sikerült elhárítania azt a közvetlen fenyegetést, amely az elmúlt időszakban a közép-európai régióval szemben egyre intenzívebbé vált az energia területén azzal, hogy Brüsszelt fordulatra késztette. Stabilizálódhat Magyarország energiabiztonsága Az ukrán vezetés már 2024 nyarán, a Lukoil-üggyel politikai nyomást próbált gyakorolni a közép-európai régió országaira – elsősorban Magyarországra és Szlovákiába – hogy azok változtassanak békepárti álláspontjukon. A lépés sértette az EU és Ukrajna közötti társulási megállapodást, ezért akkor Magyarország az ügyben illetékes Európai Bizottsághoz fordult de Brüsszel vonakodott érdemi segítséget nyújtani, így az érintett országoknak kellett kezelni a helyzetet.A szakértő arról is beszélt, hogy azzal, hogy Ukrajna a tavalyi évben még csak tárgyalni sem volt hajlandó az ukrán gáztranzit folytatásáról, egy még nagyobb politikai nyomásgyakorlási kísérletet hajtott végre a közép-európai országokkal szemben, ami jelentősen megemelte az EU költségeit. December közepén az irányadó holland gáztőzsdén 40 euró/megawattóra volt az ár, és ahogyan érkeztek a hírek arra vonatkozóan, hogy a tranzitszerződést nem fogják megújítani január első kereskedési napjára, amikor ténylegesen le is álltak a szállítások, 50 euró/megawattóra fölé emelkedett. Hortay szerint ezzel a közép-európai régió egy satuba került, amelynek egyik oldalán az elmúlt évek egyre súlyosabbá váló kereskedelmi konfliktusa állt, amely szankciós felárat okozott. A satu másik oldalaként pedig megjelent Ukrajna, amely egy nyomásgyakorlási felárat is az Unióra helyezett. Az utóbbit részben az tette lehetővé, hogy idő közben Brüsszel demonstratívan Ukrajna mellé állt és az Európai Bizottság új energiaügyi biztosa – a korábbival ellentétben – nyilvánosan jelezte, hogy semmilyen módon nem fogja támogatni, hogy Ukrajnán keresztül orosz eredetű gáz érkezzen az EU-ba. A helyzet ráadásul az ukrán tranzit leállása óta romlott: Ukrajna dróntámadást hajtott végre a közép-európai régió ellátása szempontjából nélkülözhetetlen Török Áramlat vezeték ellen és felerősödtek a piaci félelmek, hogy a gázszállítások után az Ukrajnán keresztül érkező olajszállítások is veszélybe kerülhetnek A hétfői külügyminiszteri tanácsülés legfontosabb eredménye, hogy a negatív folyamatot sikerült megállítani és a satut megtörni. Magyarország elérte ugyanis, hogy Brüsszel megkezdje a tárgyalásokat az Ukrajnán keresztül érkező gázszállítások helyreállítása érdekében, hogy biztosítékot kérjen Ukrajnától a kőolajszállítások fenntartására vonatkozóan és, hogy deklarálja: az energiaellátó infrastruktúra elleni támadások az egész EU biztonságát veszélyeztetik, ezért mindent meg fog tenni azok védelme érdekében. Kudarcot vallott az egész EUHortay szerint ugyanakkor a külügyi tanácsülésen az EU egésze kudarcot vallott, ugyanis a külügyminiszterek elfogadták azt, hogy az Európai Unió a meghozott 15 szankciós csomagját továbbra is fenntartsa, annak ellenére, hogy mostanra világossá vált, hogy a közösség szankciós politikája nem képes elérni azokat a célokat, amelyeket korábban kitűzött maga elé. Miután 2022-ben kirobbant az orosz-ukrán konfliktus, az Európai Bizottság azt kommunikálta, hogy a szankciók térdre fogják kényszeríteni Oroszországot. Ez nyilvánvalóan nem történt meg. Aztán később Brüsszel azzal indokolta a büntetőintézkedéseket, hogy azok rövidtávon nem, de középtávon olyan súlyos károkkal fenyegetik az oroszokat, hogy azok eltéríthetik a vezetést a háború folytatásától. Egyelőre ez sem valósult meg, pedig a harcok lassan három éve folynak – közölte. Hortay Olivér: A Bizottság deklarációja nemcsak a gázszállítások miatt biztató fejleményFotó: FacebookSokatmondó, hogy az elmúlt években a nagy elemzőházak az orosz gazdaság teljesítményét szisztematikusan alá-, az Európai Unióét viszont túlbecsülték. Ez jól mutatja, hogy a szankciók az oroszoknak sokkal kisebb károkat okoztak, mint ahogyan azt az uniós politikai elit remélte – tette hozzá. Ezzel szemben a tavalyi Draghi-jelentés rámutatott, hogy a büntetőintézkedések miatt megemelkedett energiaárak az EU egyik legfontosabb versenyképességi problémájává nőttek. Ennek fényében az, hogy a szankciós csomagok továbbviteléről érdemi értékelés, vagy vita nélkül döntés született, aggasztó – hangsúlyozta Hortay Olivér. A Századvég szakétője rámutatott arra is, hogy Ukrajna az elmúlt hetekben következetesen azt nyilatkozta, hogy – ha az Európai Bizottság arra kérné – egy közvetítőn keresztül hajlandó lenne újraindítani a tranzitot. A Bizottság deklarációja ráadásul nemcsak a gázszállítások miatt biztató fejlemény.Mióta az új amerikai elnök befagyasztotta az Ukrajnának szánt források jórészét, az ukrán vezetés már csak az EU növekvő támogatására alapozhat és ebben Brüsszel alighanem az egyik fő szövetségesének tekinthető. Azzal tehát, hogy a Bizottság nyilvánosan részt vesz a tárgyalásokban, biztosítékot kér Ukrajnától és kiáll az infrastruktúra biztonsága mellett, a magyar és közép-európai régió energiaellátása körüli kockázatok jelentősen csökkentek – zárta Hortay."
        }
    }
]