[
    {
        "HtmlPath": "TestData/metropol/1.html",
        "ExpectedContent": {
            "SourceSite": "Metropol",
            "PublishDate": "2025-01-26T09:21:17+01:00",
            "Text": "Deutsch Tamás levelet írt Manfred Webernek: Ne legyen cinkostársa Magyar Péternek! A hét elején tárgyalják a Tisza Párt-i politikus lopási ügyét. Deutsch Tamás – Levelet írt Manfred Webernek: Ne legyenek cinkostársai a bűncselekményt elkövető Magyar Péternek! „Manfred Weber frakcióvezető részéreEurópai Néppárt képviselőcsoportjaTisztelt Frakcióvezető úr!Korábbi levelemben már felszólítottam, hogy ne legyenek a cinkostársai dr. Magyar Péternek, a Tisza Párt elnökének (EPP) az általa elkövetett köztörvényes bűncselekmény miatti felelősségre vonás elkerülésében.A levelemmel kapcsolatos hallgatása már eddig is beszédes volt.A héten azonban az Európai Parlament Jogi Bizottságának ülése után mindenki számára beigazolódott, hogy segítő kezet nyújtanak Magyar Péternek, hogy a lehető legtovább elhúzódhasson a mentelmi ügyének tárgyalása, és a mentelmi joga mögé bújva el tudja kerülni a büntetőjogi felelősségre vonást.Köztudott, hogy Magyarország legfőbb ügyésze 2024 őszén lopás bűncselekménye miatt tett indítványt az Európai Parlament elnökénél a Tisza Párt elnöke mentelmi jogának felfüggesztésére. Az ügyben folyó nyomozás során felderített, illetve az eddig napvilágra került információk alapján, Magyar Péter 2024. június 21-én hajnalban ittas állapotban egy budapesti szórakozóhelyen mulatott, megbotránkoztatóan viselkedett, amiért a szórakozóhely biztonsági őrei fojtófogással voltak kénytelenek kivezetni. A szórakozóhelyen mások mellett a büntetőügy sértettje is a mobiltelefonjával videóra vette a képviselőt. Miután Magyar Péter és egyik társa észrevette, hogy a sértett felvételeket készít, szóváltásba keveredtek vele. A vita során Magyar Péter hirtelen mozdulattal kivette a sértett kezéből a telefont és azt zsebre tette. A telefont a sértett többszöri kérésére sem adta vissza, letagadta, hogy az nála lenne. Miután a szórakozóhelyről kivezették, a Duna felé indult, őt többen, köztük a sértett, követték. A képviselő lesétált közvetlenül a vízpartra és a telefont szándékosan a Dunába ejtette. Az Ügyészség szerint ez a magatartás a lopás bűncselekménye törvényi tényállásának a megvalósítására alkalmas.Tisztelt Frakcióvezető úr! Magyar Péter, aki korábban éppen a mentelmi jog eltörlése mellett kampányolt, tavaly ősszel az ügyészségi indítványra reagálva bejelentette, hogy nem fog lemondani a mentelmi jogáról, hogy amögé bújva el tudja kerülni a büntetőjogi felelősségre vonást. A mentelmi jog visszaélésszerű használatához pedig az Európai Néppárt és az EP baloldali-liberális többsége tevőlegesen asszisztál a Tisza Párt elnökének. Amit csinálnak az nettó politikai bűnpártolás. A mentelmi jog ugyanis nem arra szolgál, hogy az európai parlamenti képviselők a törvények fölé helyezhessék magukat, és visszaélve helyzetükkel a köztörvényes bűncselekmények miatti felelősségre vonást elkerülhessék.Mindezekre tekintettel ismételten, a lehető leghatározottabban felszólítjuk, hogy az Európai Néppárt a továbbiakban ne legyen a politikai bűnpártolója annak, hogy Magyar Péter a mentelmi jogának visszaélésszerű használatával elkerülhesse a köztörvényes bűncselekmény elkövetése miatti felelősségre vonását.Meggyőződésünk szerint az Európai Parlament eljárási szabályzata rendelkezéseinek megfelelően, a szokásos eljárásban Magyar Péter mentelmi jogának felfüggesztéséről mihamarabb döntenie kell a plenáris ülésnek, hogy elhárulhasson a technikai akadálya annak, hogy Magyar Pétert az általa elkövetett köztörvényes bűncselekményért felelősségre lehessen vonni.Ellenkező esetben minden indokolt rendkívüli parlamenti és jogi lépést kénytelenek leszünk megtenni. A törvények ugyanis mindenkire vonatkoznak, még Magyar Péterre is.Üdvözlettel:dr. Deutsch Tamása Patrióták magyar delegációjának vezetője”"
        }
    }
]