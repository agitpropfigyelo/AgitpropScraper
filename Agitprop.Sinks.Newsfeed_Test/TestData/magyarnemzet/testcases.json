[
    {
        "HtmlPath": "TestData/magyarnemzet/1.html",
        "ExpectedContent": {
            "SourceSite": "MagyarNemzet",
            "PublishDate": "2025-01-11T21:57:46+01:00",
            "Text": "Három embert halt meg szombaton lakástüzek miatt Idén összesen már hatan vesztek oda különböző tűzesetekben Magyarországon. Két helyszínen hárman vesztették életüket lakástűz miatt – közölte a BM Országos Katasztrófavédelmi Főigazgatóság. Dóka Imre helyettes szóvivő közölte, szombat délután egy makói házhoz riasztották a tűzoltókat, miután az ott lakókat hosszabb ideje nem érték el. Egy szabadnapos tűzoltó, aki a Vágóhíd utcai ingatlan redőnyén égésnyomokat talált, a hivatásos egységek kiérkezése előtt bejutott az ingatlanba, ahol egy korábbi tűz miatt kiégett szobában két embert talált, akik életüket vesztették – tudatta a szóvivő. Szintén szombat délután kigyulladt, és teljes terjedelmében égett egy ötven négyzetméteres lakóház Akasztón, a Petőfi Sándor utcában. A tűz keletkezésének idején két ember tartózkodott az épületben. A tűzoltók több oldalról oltották a lángokat. Az égő épületből az ablakon keresztül kimentették a bent tartózkodókat, mindketten megsérültek. Egyiküket megpróbálták újraéleszteni, de a gyors beavatkozás ellenére sem lehetett az életén segíteni. Az épületből egy gázpalackot is kivittek a tűzoltók, amelyet hőhatás ért, ezért azt visszahűtötték. Mindkét tűz keletkezési okát és körülményeit vizsgálja a katasztrófavédelem. A szombati esetekkel együtt idén már hatan vesztették életüket lakástűzben – mutatott rá a szóvivő. A tüzek mielőbbi észleléséhez a legjobb megoldás, ha füstérzékelőt telepítünk az otthonunkba. Egy plafonra szerelt füstérzékelő a tűz keletkezésekor azonnal jelez, amikor még van idő megfékezni, vagy elhagyni az épületet – emelte ki Dóka Imre. Borítókép: Illusztráció (Fotó: Pexels)"
        }
    }
]